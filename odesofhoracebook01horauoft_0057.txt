BOOK 1. 17-20‚ 49

CARMEN XIX.

DE GLYCERA.

MATER saeva Cupidinum
Thebanaeque iubet me Semeles puer
Et lasciva Licentia
Finitis animum reddere amoribus.
Urit me Glycerae nitor 5
Splendentis Pario marmore purius 3
Urit grata protervitas
Et voltus nimium lubricus adspici.
In me tota ruens Venus
Cyprum deseruit, nec patitur Scythas ⁷10
Et versis animosum equis
Parthum dicere, nec quae nihil attinent.
Hic vivum mihi caespitem, hic
Verbenas, pueri, ponite thuraque
Bimi cum patera meri: 15
Mactata veniet lenior hostia.

CARMEN XX.
AD MAECENATEM.

VJLE potabis modicis Sabinum
Cantharis, Graeca quod ego ipse testa
Conditum levi, datus in theatro

Cum tibi plausus,
Care Maecenas eques, ut paterni 5
Fluminis ripae, simul et iocosa
Redderet laudes tibi Vatioeni

Montis imago.

