30

THE ODES OF HORACE.

Labitur ripa Iove non probante ux-
orius amnis.

Audiet cives acuisse ferrum,

Quo graves Persae melius perirent,

Audiet pugnas vitio parentum
Rara iuventus.

Quem vocet divum populus ruentis

Imperi rebus? prece qua fatigent

Virgines sanctae minus audientem
Carmina Vestam?

Cui dabit partes scelus expiandi

Iuppiter? Tandem venias precamur

Nube candentes umeros amictus
Augur Apollo;

Sive tu mavis, Erycina ridens,

Quam Iocus circum volat et Cupid03

Sive neglectum genus et nepotes
Respicis auctor,

Heu nimis longo satiate ludo,

Quem iuvat clamor galeaeque leves,

Acer et Mauri peditis cruentum
Voltus in hostem.

Sive mutata iuvenem figura

Ales in terris imitaris almae

Filius Maiae patiens vocari
Caesaris ultor:

Serus in caelum redeas diuque

Laetus intersis populo Quirini.

Neve te nostris vitiis iniquum
Ocior aura

Tollat. Hic magnos potius triumphos,

Hic ames dici pater atque princeps,
Neu sinas Medos equitare inultos,
Te duce, Caesar.

20

²5

35

40

45

50

