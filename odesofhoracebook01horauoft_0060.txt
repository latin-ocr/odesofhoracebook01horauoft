THE ODES OF HORACE.

CARMEN XXIII.
AD CHLOEN.

VrrAs hinnuleo me similis, Chloe,
Quaerenti pavidam montibus aviis
Matrem non sine vano

Auratum et siluae metu.
Nam seu mobilibus veris inhorruit
Adventus foliis seu virides rubum

Dimovere lacertae,

Et corde et genibus tremit.
Atqui non ego te tigris ut aspera
Gaetulusve leo frangere persequor:

Tandem desine matrem

Tempestiva sequi viro.

CARMEN XXIV.
AD eroerM.

Qms desiderio sit pudor aut modus

Tam cari capitis? Praecipe lugubres

Cantus, Melpomene, cui liquidam pater
Vocem curn cithara dedit.

Ergo Quintilium perpetuus sopor

Urget! cui Pudor et Iustitiae soror

Incorrupta Fides nudaque Veritas
Quando ullum inveniet parem?

Multis ille'bonis flebilis occidit,

Nulli flebilior quam tibi, Virgili.

Tu frustra pius heu non ita creditum
Poscis Quintilium deos.

10

10.

