THE ODES OF HORACE.

Et quidquid usquam concipitur nefas
Tractavit, agro qui statuit* meo
Te, triste lignum, te caducum

In domini caput immerentis. r
Quid quisque vitet, nunquam homini satis
Cautum est in horas: navita Bosporum

Poenus perhorrescit neque ultra

Caeca timet aliunde fata,

Miles sagittas et celerem fugam
Parthi, catenas Parthus et Italum
Robur ; sed improvisa leti

Vis rapuit rapietque gentes.
Quam paene furvae regna Proserpinae
Et iudicantem vidimus Aeacum,

Sedesque discretas piorum, et

Aeoliis fidibus querentem
Sappho puellis de popularibus,

Et te sonantem plenius aureo,
Alcaee, plectro dura navis,

Dura fugae mala, dura belli! i,-
Utrumque sacro digna silentio ’
Mirantur umbrae dicere3 sed magis

Pugnas et exactos tyrannos

Densum umeris bibit aure vulgus.
Quid mirum, ubi illis carminibus stupens
Demittit atras belua centiceps

Aures et intorti capillis

Eumenidum recreantur angues?
Quin et Prometheus et Pelopis parens
Dulci laborum decipitur sono3

Nec curat Orion leones
Aut timidos agitare lyncas.

10

15

20

25

30

35

40

